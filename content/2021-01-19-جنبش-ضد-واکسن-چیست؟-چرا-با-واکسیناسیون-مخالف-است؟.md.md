---
title: جنبش ضد واکسن چیست؟ چرا با واکسیناسیون مخالف است؟
date: 2021-01-19T00:10:57.946Z
cover: assets/favicon.png
slug: Persian-post
category: فارسی
tags:
  - پست
  - تگ
---
**بسیاری از دانشمندان و متخصصین، کلید حل همه‌گیری و بازگشت به زندگی عادی را در یافتن واکسنی برای ویروس کرونا جستجو می‌کنند.**

ولی حتی اگر واکسن کرونا ساخته شود، باید تعداد کافی از مردم این واکسن را تزریق کنند تا اثربخشی داشته باشد.

بعضی از مردم ممکن است کمی در خصوص تزریق این واکسن مردد باشند.

* [کرونا و واکسن‌هایش؛ پاسخ به پرسش‌های مخاطبان](https://www.bbc.com/persian/science-55023624)
* [واکسن کرونا؛ هر آنچه لازم است شما بدانید](https://www.bbc.com/persian/science-54930060)

بعضی از مردم مخالف واکسیناسیون هستند. این گروه از افراد هواداران جنبش ضد واکسن هستند.

**این جنبش چیست؟ چرا پیروان آن با واکسن‌ها مخالفند؟ و مهمتر از همه اینکه آیا واقعا در خصوص واکسن‌ها جای نگرانی وجود دارد؟**

## واکسن چیست؟

واکسن‌ها به شیوه‌ای امن بدن ما را برای مبارزه با عفونت آموزش می‌دهند.

شیوه کار آنها وارد کردن مقدار کمی از یک شکل بی‌خطر از بیماری به بدن است.

ولی تنها وارد کردن بیماری به بدن کافی نیست. واکسن‌ها به سیستم دفاعی- سیستم ایمنی بدن - کمک می‌کنند که ویروس را به عنوان یک مهاجم شناسایی کرده و نحوه مبارزه با آن را بیاموزد. هنگامی که سیستم ایمنی بداند چطور باید با یک بیماری مقابله کند، اگر با فرم واقعی بیماری هم روبرو شود می‌تواند از پس آن بربیاید.